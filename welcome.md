**Vítej v Linux Mint Cinnamon 21.3.**

Hned při spuštění systému jste přivítáni dialogem "Welcome to Linux Mint". Tento nabízí možné nastavení systému, dokumentaci, webová fóra ap. Nejdůležitější je zde kategorie "First Steps"; tam je k nalezení většina nastavení probíraného v tomto dokumentu. V případě nechtěného zavření je možné ho najít v seznamu aplikací pod jménem "Welcome Screen".

Část **Desktop Colors** vybízí k přizpůsobení vzhledu; možno změnit styl či barvy. Stiskem tlačítka "Advanced settings..." se lze dostat do nastavení, kde lze např. změnit kurzor myši, vzhled tlačítek, "zaškrtávátek" ap., ikony a vzhled spodního panelu. Mimo jiné zde lze stáhnout motivy třetích stran (karta "Add/Remove" nebo nastavit všemožné chování týkající se vzhledu. Změny se ukládají automaticky.

Část **System Snapshots** se zabývá automatickými tzv. *snapshoty* systému (obraz systému, ze kterého lze obnovit systém takový, jak vypadal ve chvíli pořízení). Ihned po prvním spuštění jsem vytvořil snapshot jménem `2024-03-12 19:19:10`; rovněž jsem nastavil, aby se systémový snapshot dělal jednou týdně a při každém zapnutí počítače. Toto i mnoho jiného lze změnit kliknutím na příslušné tlačítko Launch nebo v programu *Timeshift* a následným zvolením *Settings*.

Část **Driver Manager** slouží pro správu systémových ovladačů. Zde není potřeba nic upravovat, neboť jsem již nainstalovat veškeré potřebné ovladače. Program přesto dává na výběr, zda-li má použít ovladač s uzavřeným zdrojovým kódem, nebo zařízení (v tomto případě síťovou kartu) nepoužívat. Ovladač s uzavřeným zdrojovým kódem je nainstalovaný a v provozu.

Část **Update Manager** hledá možné aktualizace pro všechny nainstalované balíčky. Na stejné místo se lze dostat kliknutím na ikonu štítu v pravé části panelu. Je záhodno nainstalovat dostupné aktualizace co nejdříve kliknutím na tlačítko "Install Updates", nejméně však dvakrát do měsíce.

Část **System Settings** je velmi rozsáhlá. Zmíním proto jen ty (dle mého názoru) nejdůležitější nastavení:

- **Accessibility** - možnosti zpřístupnění, audio/vizuální indikátory při aktivaci Caps Locku, možnosti při psaní, ap.
- **Desktop** - možnost změnit, jaké ikony se zobrazují na ploše, v případě připojení externích monitorů kde (jestli) se budou ikony zobrazovat
- **Gestures** - možnost nastavení gest touchpadu
- **Hot Corners** - při najetí myší do jakéhokoliv z rohů se vykoná předem definovaná akce
- **Panel** - nastavení spodního panelu; zde doporučuji (a nastavil jsem) možnost "Intelligently hide panel" - jakmile by se panel s oknem začal překrývat, skryje se
- **Preferred applications** - nastavení základních aplikací
- **Windows** - možnosti oken; zde jsem vzhledem k původnímu operačnímu systému zvolil "Classic Mac", ale jako vše možno změnit

Důrazně doporučuji si všechny ostatní kategorie alespoň prohlédnout.

Část **Firewall** chrání počítač při přístupu na internet. Vše je popsané v samotném uživatelském rozhraní.

Do systému jsem nainstaloval následující programy.
- **Blender 3.0.1**
- **LibreOffice 7.3.7.2**
- **Stellarium 0.20.4**
- **Discord 0.0.4.4** (flatpak)
- **GIMP 2.10.36** (flatpak)
- **Kdenlive 24.02** (flatpak)
- **Pycharm-Community 2023.3.3** (flatpak)
- **VLC 3.0.20** (flatpak)
- **Whatsapp Desktop 1.2.3** (flatpak)
- **MatLab R2018a** (Wine)
 
Spousta dalších aplikací je k instalaci přes program "Software Manager".


Kdyby něco, napiš.

Matty
